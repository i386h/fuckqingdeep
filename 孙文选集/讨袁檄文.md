讨袁檄文



题名： 讨袁檄文
撰写时间： 一九一四年五月
原载： 据《孙文檄文》，载一九一四年六月三日上海《生活日报》第十页
出处： 黄彦编：《孙文选集》（中册），广州：广东人民出版社，2006.11

全文：  

讨袁檄文① (一九一四年五月)② 壬子之五[二]月③国民悯搆兵之惨，许清室旧臣自新，竭诚志以临时政府付袁世凯。四海之内，莫不走相告曰：息兵安民，以事建设，是大仁大义事也。吾民既竭诚以望袁，今袁所报民者何如哉?辛亥之役，深正流)血万里，人尽好生，何为而然?若知袁之暴戾更甚于清，则又何苦膏血万户，以博一人皇帝之雄哉!所以宁死而不悔者，誓与共和相始长耳。 今袁背弃前盟，暴行帝制。解散自治会，而闾阎无安民矣；解散国会，而国家无正论矣；滥用公款，谋杀人才，而陷国家于危险之地位矣；假民党狱，而良懦多为无辜矣。有此四者，国无不亡，国亡则民奴，独袁与二三附从之奸，尚可执挺衔璧以保富贵耳。呜呼!吾民何不幸，而委此国家生命于袁氏哉!自袁为总统，野有饿莩，而都下之笙歌不彻；国多忧患，而郊祀之典礼未忘。万户涕泪，一人冠冕，其心尚有“共和”二字存耶?既妄[忘]共和，即称民贼。吾侪昔以大仁大义铸此巨错，又焉敢不犯难，誓死戮此民贼，以拯吾民。 今长江大河，万里以内，武汉京津，扼要诸军，皆已暗受旗帜，磨剑以待。一旦义旗起，呼声动天地。当以秦陇一军出关北指；川楚一军规画中原；闽粤旌旗横海，合齐鲁以捣京左。三军既兴，我将与诸君子扼扬子江口，定苏浙，以树东南之威。掣【犁】庭捣穴，共戮国贼，期可指日待焉。书曰：“民惟邦本，本固邦宁。”又曰：“绉有臣亿万，惟亿万心。予有臣三千，惟一心。”正义所至，何坚不破？愿与爱国之豪俊共图之！ 孙文檄文（印） 据《孙文檄文》，载一九一四年六月三日上海《生活日报》第十页 ① 一九一四年五月三十日晚，上海警察在小沙渡破获革命党机关，逮捕拟于当夜举事反袁的党人五名，并搜获《孙文檄文》及《孙文六言告示》交闸北警厅(后一文件本书未收)。 ② 按此檄文无年月，因同时被警察搜获的《孙文六言告示》末署“民国三年五月”，所标时间同此。 ③ “壬子’’为一九一二年，下述有关清帝退位、改选袁世凯为临时大总统之事均发生于二月中旬，故将五月订正为二月。