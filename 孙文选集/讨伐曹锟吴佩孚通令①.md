讨伐曹锟吴佩孚通令①



题名： 讨伐曹锟吴佩孚通令①
撰写时间： 一九二四年九月五日
原载： 据《中华民国十三年九月五日大元帅令》，载广州《陆海军大元帅大本营公报》第二十五号，一九二四年九月十日
出处： 黄彦编：《孙文选集》（下册），广州：广东人民出版社，2006.11

全文：  

  讨伐曹锟吴佩孚通令①(一九二四年九月五日)大元帅令 去岁曹琨[锟]骫法行贿，渎乱选举，僭窃名器，自知倒行逆施为大义所不容，乃与吴佩孚同恶相济，以卖国所得为穷兵黩武之用，藉以摧残正类，消除异己，流毒川、闽，四海同愤。近复嗾其鹰犬隳突浙江，东南富庶，横罹锋镝。似此穷凶极戾，诚邦家之大憝，国民之公仇。比年以来，分崩离析之祸烈矣。探其乱本，皆由此等狐鼠凭藉城社，遂使神州鼎沸，生民邱墟。 本大元帅夙以讨贼戡乱为职志，十年之秋视师桂林，十一年之夏出师江右，所欲为国民翦此蟊贼。不图宵小窃发，师行顿挫，遂不得不从事于扫除内孽，绥辑乱余。今者烽燧虽未靖于东江，而大战之机已发于东南，渐及东北，不能不权其缓急轻重。古人有言：“豺狼当道，安问狐狸?”故遂尅日移师北指，与天下共讨曹、吴诸贼。此战酝酿于去岁之秋，而爆发于今日，各方并举，无所谓南北之分，只有／顷逆之辨。凡卖国殃民多行不义者，悉不期而附于曹、吴诸贼；反之，抱持主义，以澄清天下自任者，亦必不期而趋集于义师旗帜之下。民国存亡决于此战，其间绝无中立之地，亦绝无可以旁观之人。凡我各省将帅，平时薄物细故悉当弃置，集其精力从事破贼，露布一到，即当尅期会师。凡我全国人民，应破除为正苟)安姑息之见，激厉勇气，为国牺牲。军民同心，以当大敌，务使曹、吴诸贼次第伏法，尽摧军阀，实现民治。十三年来丧乱之局于兹敉平，百年治安大计从此开始，永奠和平，力致富强，有厚望焉。布告天下，咸使闻知。 (中华民国陆海军大元帅之印) 中华民国十三年九月五日


据《中华民国十三年九月五日大元帅令》，载广州《陆海军大元帅大本营公报》第二十五号，一九二四年九月十日 ① 九月三日江浙战争爆发，以直系的江苏督军兼苏皖赣三省巡阅使齐燮元、福建督理孙传芳为一方，皖系的浙江军务善后督办卢永祥为另一方。孙中山视卢永祥为友军，决定乘时北伐，并于十二日将大本营移设韶关。