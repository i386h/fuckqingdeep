中华民国临时大总统对外宣言书



题名： 中华民国临时大总统对外宣言书
撰写时间： 一九一二年一月五日
原载： 据布雷译：《孙大总统对外宣言书》，载一九一二年一月六日上海《天铎报》第一版
出处： 黄彦编：《孙文选集》（中册），广州：广东人民出版社，2006.11

全文：  

中华民国临时大总统对外宣言书 (英译中) (一九一二年一月五日)① 溯自满洲入主，据无上之威权，施非理之抑勒，裁制民权，抗违公意。我中华民国之智识上、道德上、生计上种种之进步，坐是迟缓不前。识者谓非实行革命，不足以荡涤旧污，振作新机。今幸义旗轩举，大局垂定，吾中华民国全体，用敢以推倒满清专制政府、建设共和民国，布告于我诸友邦。 易君主政体以共和，此非吾人徒逞一朝之愤也。天赋自由，萦想已夙，祈悠久之幸福，扫前途之障蔽，怀此微忱，久而莫达。今日之事，盖自然发生之结果，亦即吾民国公意所由正式发表者也。 盖吾中华民族和平守法，根于天性，非出于自卫之不得已，决不肯轻启战争。故自满清盗窃中夏，于今二百六十有八年，其间虐政，罄竹难书，吾民族惟有隐忍受之。以倒悬之待解，求自由而企进步，亦尝为改革之要求，而终勉求所以和平解决之道，初不欲见流血之惨也。屡起屡蹶，卒难达吾人之目的，至于今 ① 底本说明，“伍廷芳昨奉大总统命，缮发洋文电报一通”．日期即据此确定。^日，实已忍无能忍。吾人鉴于天赋人权之万难放弃，神圣义务之不容不尽，是用诉之武力，冀脱吾人及世世子孙于万重羁轭。盖吾人之匍匐呻吟于此万重羁轭之下者，匪伊朝夕。今日之日，始于吾古国历史中，展光明灿烂之一页，自由幸福，照耀寰宇，不可谓非千载难得之盛会也。 满清政府之政策，质言之，一嫉视异种，自私自便，百折不变之虐政而已。吾人受之既久，迫而出于革命，亦固其所。所为摧陷旧制，建立新国，诚有所不得不然，谨为世界诸自由民族缕晰陈之。 当满清未窃神器之先，诸夏文明之邦，实许世界各国以交通往来及宣布教旨之自由。马阁①之著述，大秦景教碑之纪载，斑斑可考也。有明失政，满夷入主，本其狭隘之心胸，自私之僻见，设为种种政令，固闭自封，不令中土文明与世界各邦相接触，遂使神明之裔日趋僿野，天赋知能艰于发展，愚民自锢，此不独人道之魔障，抑亦文明各国之公敌，岂非罪大恶极，万死莫赎者欤! 不特此也，满清政府欲使多数汉人永远屈伏于其专制之下，而彼得以拥有财富，封殖蕃育于其间，遂不恤贼害吾民以图自利，宗支近系时拥特权，多数平民听其支配。且即民风习尚，满汉之间，亦必严至竣正峻)②之障，用示区别，逆施倒行，以迄于今。又复征苛细不法之赋税，任意取求，迹邻掳劫。商埠而外，不许邻国以通商，常税不足，更敛厘金以取益，阻国内商务之发展，妨殖产工业之繁兴。呜呼!中土繁庶之邦，谁令天然富源迟迟不发，则满州正洲刁政府不知奖护实业之过也。 ①马阁(Marco Polo)通常译为马可波罗。② 此处及下文数处讹字，系据本月七日上海《民立报》第—页所载《中华民国宣告各友邦书》校改。该篇与底本同为陈布雷所译。^ 至于用人行政，更无大公不易之常规。严刑竣正峻)制，惨无人理，任法吏之妄为，丝毫不加限制，人命呼吸悬于法官之意旨。问其有罪无罪也，不依法律正当之行为，侵犯吾人神圣之权利。卖官鬻爵，政以贿成。凡此种种，更仆难数。任官授职，不问其才能之何若，而问其权势之有无。以此当政事之大任，几何其不误国哉! 近年以还，人民不胜专制之苦，亦时有改革政治之要求。满政府坚执锢见，一再不许，即万不得已而暂允所请，亦仅为违心之举，初非有令出必行之意。朝颁诏旨，夕即背之，玩弄吾民，已非一次。其于本国光荣，视同秦越，未尝有丝毫为国尽力之意。是以历年种种之挠败，不足激其羞耻之心，坐令吾国吾民遭世界之轻视，而彼殆无动于中①焉。 吾人今欲湔除上述种种之罪恶，俾吾中华民国得世界各邦敦平等之睦谊，故不恤捐弃生命，以与是恶政府战，而别建一良好者以代之。犹恐世界各邦或昧于吾民睦邻之真旨，故将下列各条披沥陈于各邦之前，我各邦倘正尚刁垂鉴之。 (一)凡革命以前所有满政府与各国缔结之条约，民国均认为有效，至于条约期满而止。其缔结于革命起事以后者，则否。 (二)革命以前满政府所借之外债及所承认之赔款，民国亦承认偿还之责，不变更其条件。其在革命军兴以后者，则否。其 ①中、衷皆作内心解，无动于中与无动于衷同义。以往有赘勘者。^前泾[经]订借、事后过付者亦否认。 (三)凡革命以前满政府所让与各国国家或各国个人种种之权利，民国政府亦照旧尊重之。其在革命军与[兴]以后者，则否。 (四)凡各国人民之生命财产，在共和政府法权所及之域内，民国当一律尊重而保护之。 (五)吾人当竭尽心力，定为一定不易之宗旨，期建吾国家于坚定永久基础之上，务求适合于国力之发展。 (六)吾人必求所以增长国民之程度，保持其秩序，当立法之际，一以国民多数幸福为标准。 (七)凡满人安居乐业于民国法权之内者，民国当一视同仁，予以保护。(八)吾人当更张法律，改订民、刑、商法及采矿规则；改良财政，蠲除工商各业种种之限制；并许国人以信教之自由。抑吾人更有进者，民国与世界各国政府人民之交际，此后必益求辑睦。深望各国既表同意于先，更笃友谊于后，提携亲爱，视前有加；当民国改建、一切未备之时，务守镇静之态，以俟其成，且协助吾人，俾种种大计终得底定。盖此改建之大业，固诸友邦当日所劝告吾民，而满政府未之能用者也。吾中华民国全体，今布此和平善意之宣言书于世界。更深望吾国得列入公法所认国家团体之内，不徒享有种种之利益与特权，亦且与各国交相提挈，勉进世界文明于无穷①。盖当世最高 ① 此处删二衍宁“无穷”。^最大之任务，实无过于此（也)。 中华民国临时大总统孙文(签名) 据布雷译：《孙大总统对外宣言书》，载一九一二年一月六日上海《天铎报》第一版① ① 英文原文迄今未发现。惟见当时有一西班牙文译件，载于孙中山之友、菲律宾独立运动外交代表彭西(Mariano Ponce)一九一二年在马尼拉出版的西班牙文著作《孙逸仙——中华民国的缔造者》(Sun Yat Sen：EL Fundador de la Republic de China)附录A。