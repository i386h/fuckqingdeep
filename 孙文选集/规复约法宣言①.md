规复约法宣言①



题名： 规复约法宣言①
撰写时间： 一九一六年六月九日
原载： 据《孙文宣言》  (二)，载一九一六年六月九日上海《民国日报》第二版
出处： 黄彦编：《孙文选集》（中册），广州：广东人民出版社，2006.11

全文：  

规复约法宣言① (一九一六年六月九日) 文归国，既以用兵之原为父老昆弟告曰：吾侪与袁氏非有私怨，为其坏约法、叛民国，是用讨之，以惩不义而奠我国家。今袁氏则既自毙矣，凡百罪孽，宜与首恶之身俱尽。继兹以往，其遂可以罢戢干戈与民休息耶?抑犹有所待耶?爱人以姑息，自偷遗患，有志者不为；而亿逆不信，薄视天下，失亦如之。此文所以不敢自安于缄默也。文生而笃爱和平，亦深察我大多数国民无有嗜杀好争之性，故辛壬之交②，兵甲满地，彼是相持，几若敌国，而卒也以北方将帅赞成共和，使清帝退位，而战事以解。始义者不多其伐，继事者能共其劳，使无袁氏，则五年以还，吾民将不一见流血之祸矣。夫人类必至不平而后有争，挟群以争，尤必有其职志。其为国为公，则天下从之；其为己为私，则天下弃之。今兹独立诸省暨夫拔戟自成之军，揭橥约法，犯难而行，文敢表证其心理曰：是皆为国家也，非为权利也。至乃未独立之省区，牵掣于事势，谋人军师不欲遽为转移，其心亦不无可谅。然今兹戎首已逝，既不能以独立诸省为非义而斗之，则亦宜有所以表示其为国非私之行动，俾坦然相与而无疑，庶几战争之祸可立止。 ① 六月六日，袁世凯在举国声讨声中病死。次日副总统黎元洪继任总统。孙中山因政局变化而于九日发表本宣言，同日又致电黎元洪促其“规复约法，尊重国会”。 ② 辛亥即一九一一年，壬子即一九一二年，此指辛亥革命至民国初之间。^ 抑文非徒为一方之人言之也。自袁氏有心挠乱民国，恒谓民主必争，假是筹安，行其篡逆。其实中国宜于民主，创制以来，为让非争，已昭证例。今若举国人遵由神圣之约法，泯绝内讧，洵可为百世之模范。其反是者，则国本替而祸不忍言。且昔觇国者之誓言，谓非袁莫见统一，即非袁中国且乱。前此正以袁氏大乱中国，今若袁死而民国因以底定，此尤我民族之光，中国之福也。袁氏凡百罪孽，皆由其以天下为私之一念而来。残暴专制，既无不为，而又以金钱诈术济之，以至于败。今求治无他，一言蔽之曰：反其道而已。庶事改良或难骤举，至于规复约法，尊重民意机关，则惟一无二之方，无所用其踌躇者。于此时期，而犹有怙私怀伪不顾大局之流，则国人疾之，亦将如疾袁氏。吾辈固甚不愿见此不祥之人，至更遗吾国不祥之事也。董子①曰：“正其谊不谋其利，明其道不计其功。”今第卑之无甚高论，吾国人亦当知功利有其大者、远者，而不在一身之权位。盖亿兆人民系于国家，国家繁荣，则吾子子孙孙实利赖之，君子之泽，无过是者。若计量目前琐末得失，为穴中之暗斗，斯智者所窃笑。 吾国有六千年文明之历史，有四万万之民众，地大物博，人习勤劳，加以尚慈善、好平和、善服从之诸美德，苟见发挥而光大之，则民生日遂，国度日昌，可操左券而获。当民国初元，五族一家，由彼之时咸致力于建设，推究成绩，必有可言。而袁氏一人，为梗五岁，所由使人太息痛恨而不敢稍之所任，于忧虞为国之际，悬绝大之希望于前途，则人人奋励激昂，勉进不已。所志既闳，而末俗苟偷之弊，乃真息矣。自暇逸者也。吾人为国，匪独除暴拨乱而反之正，则属有事权及夫一国优秀之分子。 ①董仲舒，汉朝人。^ 文志在共和，终始不贰。曩昔以袁氏叛乱，故誓为民国翦灭巨凶，今兹障碍既除，我国人当能同德一心，共趋致治之正轨，文亦将尽国民一分子之义务，为献替之刍荛。若夫曩日宣言，所谓袁氏未去，当与国民共任讨贼之事；袁氏既去，当与国民共荷监督之责，不使谋危民国者复生于国内。则今犹是志，亦愿与国人共勉之也。 据《孙文宣言》 (二)，载一九一六年六月九日上海《民国日报》第二版