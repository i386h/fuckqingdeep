和平统一宣言



题名： 和平统一宣言
撰写时间： 一九二三年一月二十六日
原载： 据《孙中山先生和平统一宣言》，载一九二三年一月二十六日上海《民国日报》第二、三版
出处： 黄彦编：《孙文选集》（下册），广州：广东人民出版社，2006.11

全文：  

和平统一宣言 （一九二三年一月二十六日）北京黎宋卿先生、张敬舆先生、冯焕章先生，天津段芝泉先生，奉天张雨亭先生，保定曹仲珊先生，洛阳吴子玉先生，南京齐抚万先生，杭州卢子嘉先生①，并各省农工商学各界及各报馆转全国国民公鉴： 文于往年八月十五日发表宣言，对于国事，主张使护法问题完全解决，以和平方法促成统一；对于粤事，主张讨伐叛国祸粤之陈炯明，以申国法而靖粤难。今者，讨贼诸军已逐去陈逆而戡定粤局，则障碍既除，建设斯易。文于抚辑将士及绥靖地方外，当竭尽心力以敦促和平统一之进行，并务以求达护法事业之圆满结束。如是，庶几六年以来之血战，卒得导民国于法治之途，凡诸为国牺牲者可得代价而少慰，而此分崩离析之局亦卒得归于统一，文始获与国人雍容讨论以图治。 惟旷观全国，以北京政府尚未纯践合法之涂辙，故犹多独立自主省分，北京命令不能遽及，统一之业仍属无期。回忆年来南北纷争，兵灾迭见，市廛骚扰，闾阎为墟，盗匪乘隙，纵横靡忌，百业凋残，老弱转徙，人民颠连困苦之情状，悚目恫心。文窃以为谋国之道，苟非变出非常，万不获已，不宜轻假兵戎，重为民困。前者西南起义，特因护法之故，不得已而用兵。至于今日，则各方渐有觉悟，信使往来，力求谅解，较之昔时已为进步。曩者法统之复，亦可为时局一大转捩，诚得西南护法诸省监护匡助，以底于成，此时之中国当已入于法治之轨。徒以陈逆叛变，护法政府中断，而北京政府所为，遂致任情而未及彻底。且以毁法之徒，谬托于恢复法统，国会纠纷，及今未解。而于人民所渴望之裁兵、废督诸大端，反言行相违，不复稍应其求，而增兵备战之息，乃嚣然尘上。不知兵日益增，政日益弊，长此不悛，匪特求治无期，助乱速祸，实未知所止。 ① 以上诸人为：北京政府总统黎元洪，字宋卿；署理国务总理兼陆军总长张绍曾，字敬舆；陆军检阅使冯玉祥，字焕章；前国务总理段祺瑞，字芝泉，东三省保安司令兼奉天督军张作霖，字雨亭；直鲁豫三省巡阅使兼直隶督军曹锟，字仲珊；两湖巡阅使吴佩孚，字子玉；将督军齐燮元，字抚万；浙江督军卢永祥，字子嘉。^　 今之大病，固在执政柄兵者未有尊重法律之诚心，而国中实力诸派利害不同，莫相调剂，亦其致此之缘故。试举今日国内势力彼此不相摄属者，辜较计之，可别为四：一曰直系，二曰奉系，三曰皖系，四曰西南护法诸省。此四派之实际利害，果以何冲突，亦自难言。然使四派互相提携，互相了解，开诚布公，使率归一致，而皆以守法奉公引为天职，则统一之实不难立见。文今为救国危亡计，拟以和平之方法，图统一之效果，期与四派相周旋，以调节其利害。在统一未成以前，四派暂时划疆自守，各不相侵，内部之事，各不干涉，先守和平之约，以企统一之成。倘蒙各派领袖谅解斯言，文当誓竭绵薄，尽其力所能及，必使和平统一期于实现。而和平之要，首在裁兵；未有张皇武力，滥行招募，而可讼言和平以餂人者。诚知兵多之足以乱国祸民，则减之惟恐不速，不容借端推诿，以黩武之私衷，为强国之瞀论。各派首领不乏明达，见义勇为，当仁不让，其间当大有其人在也。　 当此[世]谬说，有谓须俟统一后始可议及裁兵者。此未免为怙乱之谈。何者？兵不裁则无和平，无和平则难统一。盖拥兵以言政而政紊，拥兵以言法而法而法骨。强权盛则公里衰，武力张则文治驰。此必至之期，国人所深受而语焉能详者也。不裁兵而言和平，犹挟刃以谈几让；不和平而言统一，犹视斗争力求友好。愚者且窃然嗤之，而况幷世之贤豪岂复昧此，而谓国人可欺耶！然此非徒责难之谈、堕空之论，其裁兵办法，可以坐言起行者，文筹之已审，其纲要有三：一、本化兵为工之旨，先裁全国现有兵数之半。二、各派首领赞成后，全体签名，敦请一友邦为佐理，筹划裁兵方法及经费。三、裁兵借款，其用途除法定监督机关外，另由债权人并全国农工商学报各团体各举一人监督之。其详细条目，则由专员妥订，诸公朝赞则夕可见诸施行。此在诸公一转念间，而国民将咸拜嘉赐；文亦当率西南诸将，敬从诸公之后，不敢有避。^　 统一成而后一切兴革乃有可言，财政、实业、教育诸端始获次第为理，国民意志方与以自由发舒，而不为强力所蔽障。其为统一，则永久而非一时，精神而非形式，国人同奋于法律范围之内，而无特殊势力之可虞。盖兵者所以防国，而非私卫及假以窃权之具也。能如是，乃真民治，重符共和盛轨，以与列强共跻于平等之域，百世实利赖之。不然者，民岩可畏，不戢自焚。文爱国若命，将不忍坐视沦胥，弗图拯救①。诸公之明，当不复令至此。语曰：“人之好善，孰不如我。”诸公当代人贤，谋国有素，其一聆鄙言而决然许之、毅然行之乎？此实诚悃之忠言，期代人民呼吁，而冀诸公相与为实践，以矫虚与委蛇之失，而塞河清难俟之讥也。敬布区区，愿闻明教！　 孙文　民国十二年一月二十六日发于上海　 据《孙中山先生和平统一宣言》，载一九二三年一月二十六日上海《民国日报》第二、三版  ① 振原具救，救助义，“振救”与“拯救”可通，以往有赘勘者。