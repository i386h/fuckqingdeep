非学问无以建设——在广州岭南学堂欢迎会的演说①



题名： 非学问无以建设——在广州岭南学堂欢迎会的演说①
撰写时间： 一九一二年五月七日
原载： 据《岭南学堂欢迎孙中山记》，载一九一二年五月十六日上海《时事新报》第二张第一、二版
出处： 黄彦编：《孙文选集》（中册），广州：广东人民出版社，2006.11

全文：  

非学问无以建设 在广州岭南学堂欢迎会的演说① (一九一二年五月七日) 仆今日得贵校诸君开会欢迎，不胜欣谢! 诸君在此莘莘济济，有缘问学，今我见之，顿触少年时事。忆吾幼年从学村塾，仅识之无。不数年得至檀香山就傅西校，见其教法之善，远胜吾乡。故每课暇，辄与同国同学诸人相谈衷曲，而改良祖国、拯救同群之愿于是乎生。当时所怀，一若必使我国人人皆免苦难，皆享福乐而后快者。又数年即回祖国，就学于本城之博济医院，与贵校廖得山同学。仅一年，又转香港雅利士医院②，凡五年，以医亦救人苦难术也。然继思医术救人，所济有限，其他慈善亦然。若夫最大权力者，无如政治。政治之势力可为大善，亦能为大恶，吾国人民之艰苦皆不良之政府为之。 若欲救国救人，非锄去此恶劣政府必不可，而革命思潮遂时时涌现于心中。惜当时附和者少，前后数年，得同心同行者不过十人。得此十人，即日日筹画，日日进行。甲午中东之役后，政学 ① 岭南学堂欢迎会在是日下午举行。该校前身为一八八八年美国传教士所办格致书院，一九OO年改今名，后于一九一九年更名岭南大学，一九二七年由国人收回自办。 ② 雅利士医院(Alice Memorial Hospital)，当时中译名为雅丽氏医院，孙中山就读的香港西医书院设址于该医院内。^各界人人愤恚，弟等趁此潮流，遂谋举事于广州。失败后居外经营，屡蹶屡起。直至去年八月在武汉起事，不半载而大功告成，此固天之不欲绝吾中国也。然则功既成矣，吾从前之志愿岂遂达乎?非也，千未得一也。今日所成，只推倒一恶劣政府之障碍物而已。以后建设万端，待理何人，则学生是也。 凡国强弱，以学生程度为差。仆从前以致力革命，无暇向学读书。行医日只一两时，而事革命者实七八时，而学业遂荒。沿至于今，岁不我与。今见学生，令人健羡，益见非学问无以建设也。譬诸除道，仆则披荆斩棘也，诸君则驾梁砌石者也。是诸君责任尤重于仆。肩责之道若何?勉求学问，琢磨道德，以引进人群，愚者明之，弱者强之，苦者乐之而已。物竞争存之义已成旧说，今则人类进化，非相匡相助，无以自存。倘诸君如有志而力行之，则仆之初志赖诸君而达，共和新国亦赖诸君而成。是则仆 所厚望于诸君者。 据《岭南学堂欢迎孙中山记》，载一九一二年五月十六日上海《时事新报》第二张第一、二版