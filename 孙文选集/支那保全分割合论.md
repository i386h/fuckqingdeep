支那保全分割合论



题名： 支那保全分割合论
撰写时间： 一九O一年十二月二十日
原载： 据孙文逸仙稿《支那保全分割合论》，载东京《东邦协会会报》第八十二号，一九O一年十二月二十日发行
出处： 黄彦编：《孙文选集》（中册），广州：广东人民出版社，2006.11

全文：  

支那保全分割合论 (一九O一年十二月二十日) 今天下之天事，无过于支那之问题矣。东西洋政家筹东亚之策者，其所倡皆有保全、分割之二说。 西洋之倡分割者曰：“支那人口繁盛，其数居人类三分之一。其人坚忍耐劳，勤工作，善经商，守律法，听号令。今其国衰弱至此，而其人民于生存争竞之场，犹非白种之所能及。若行新法，革旧蔽，发奋为雄，势必至凌白种而臣欧洲，则铁木真、汉拿比之祸必复见于异日也。维持文明之福，防塞黄毒之祸，宜分割支那，隶之为列强殖民之地。，’倡保全者曰：“支那为地球上最老之文明国，与巴比伦、加利地①诸古国同时比美，而诸国者已成丘墟，只留残碑遗址为学古者考据之资；惟支那裒然独存，经数千年至今，犹巍乎一大帝国，其文明道德自必有胜人者矣。且其人民为地球上最和平之种族，当最强盛之时亦鲜有穷兵黩武、 逞威力以服人者，其附近小邦多感文德而向化。今虽积弱不振，难以自保，然皆朝廷失措有以致之，其人民之勤忍和平亘古如斯，未尝失德也。凡望世界和平、维持人道、奖进文明者，不可不保全此老大帝国。助之变法维新，为之开门户，辟宝藏，以通商而惠工，则地球列国岂不实蒙其福也哉。”①加利地(Crete)，今译克里特。^东人之倡保全者曰：“支那为日本辅车唇齿之邦，同种同文之国，若割裂而人于列强，则卧榻之侧他人鼾睡，将来列强各施其保护税法之政策，如佛之于安南，米①之于飞岛③，必将今日自由争竞之极大商场尽行圈锁。日本位于亚东，环海而国，仿如英国之于欧西，已有地狭人稠之患，他日赖以立国者亦必如英国以工业商务为根本，设使支那分割，岂啻唇亡齿寒，是直锄吾根本、伤吾命脉，支那一裂，日本其必继之。为日本计，是宜保全支那，而保全支那即自保也。若他国有怀并吞之心、肆分割之志者， 吾日本当出全力以抗之。”倡分割者曰：“清国政治颓败，官吏贪污，上下相蒙，人不爱国。故有数百万里之③土地，四万万之人民，开禁通商数十年于兹，得接欧米文明先于日本，然犹不能取法自强，而独顽锢因循，虚张自大，至今一败再败，形见势绌。其国运如失柁之舟，其执政若丧家之狗，而其朝廷举动则倒 行逆施，弃地贿露，投虎自甘。我虽欲保全之，而分割势成，祸由自取，虽有贤达莫如之何者也。今列强已尽画其国土为势力圈，分割之局已定，保全之机已去。为日本计，莫若因时顺势与露结盟，让之东并满蒙，西据伊④藏，我得北收朝鲜、南领闽浙以扩我版图，张我国势，则大陆分割我犹获得一隅，病夫遗产我亦均沾一分。若晴正暗刁于时机，昧夫形势，徒托保全之名，适见其迂远而无当也。” ① 即美国。 ② 飞岛为飞猎宾群岛(Philippine Islands)略称。当时飞猎宾又译非律宾、菲律宾，菲利宾，今译菲律宾。 ③ 此处删一衍字“之”。 ④ 新疆伊犁地区。^西洋政家之言，其得失是非，姑置勿辩，今请将东洋政家之说推而论之。二说各有所见：言保全者若衷于事理，言分割者似顺于时势。然以鄙意衡之，两无适可。今欲穷源竟委，推求其所以然，则不能不分别国势、民情两原因而详考之。就国势而论，无可保全之理也；就民情而论，无可分割之理也。何以言之?支那国制，自秦皇灭六国，废封建而为郡县，焚书坑儒，务愚黔首，以行专制。历代因之，视国家为一人之产业，制度立法多在防范人民，以保全此私产；而民生庶务与一姓之存亡无关者，政府置而不问，人民亦从无监督政府之措施者。故国自为国，民自为民，国政庶①事，俨分两途，大有风马牛不相及之别。政府与人民之交涉，只有收纳赋税之一事，如地主之于佃人，惟其租税无欠则两不过问矣。 至清朝以异种入主中原，则政府与人民之隔膜尤甚。当人寇之初，屠戮动以全城，搜杀常称旬日，汉族蒙祸之大，自古未有若斯之酷也。山泽遗民，仍有余恨；复仇之念，至念未灰。而清廷常图自保以安反侧，防民之法加密，汉满之界尤严。其施政之策，务以灭绝汉种爱国之心，涣散汉种合群之志，是正事刁事以刀锯绳忠义，以利禄诱奸邪。凡今汉人之所谓士大夫甘为虏朝之臣妾者，大都人此利禄之牢中，蹈于奸邪而不自觉者也。间有聪明才智之士，其识未尝不足以窥破之，而犹死心于清朝者，则其人必忘本性、昧天良者也。今之枢府重臣、封疆大吏殆其流亚，而支那爱国之士、忠义之民则多以汉奸目之者也。策保全支那者，若欲藉此种忘本性、昧天良之汉奸而图之，是缘木求鱼也。而何以知其然哉?试观今日汉人之为封疆大吏如张、刘①者，非所谓通达治体、力图自强者乎?然湖广总督治内土地十四万余哩，人民五千五百万有奇，两江总督治内土地十五万七千余哩，人民六千五百万有奇，两总督于治内有无限之权，税可自征，兵可自练，已俨然一专制之君主矣。且其土地、人民已有为列强中多所不及者，而日本则以十四万哩之土地，四千三百万之人民，称雄于亚东矣。今以张、刘图强之心，凭江湖有为之具，固未尝不可以发奋为雄，齐驱列国，乃救亡防乱之不给，功业相反者抑又何也?以民心之不附，治效之无期也。张、刘固汉人大吏中之铮铮者已家[如]是矣，则其他可知也。而谓汉人大吏中有可为保全之资者，其足信哉! ① 原文作“阴”，今据东京《江苏》第六期(一九O三年九月二十一日发行)所载逸仙《支那保全分割介沦》改为“庶”。^ 至于满人则更无望矣，非彼之不欲自全也，以其势有所必不能也。凡国之所以能存者，必朝野一心，上下一德，方可图治。而满人则日：“变法维新，汉人之利，满人之害。”又曰：“宁赠之强邻，不愿失之家贼。”是犹曰支那土地宁奉之他人，不甘返于汉族也。满人忌汉人之深如此矣，又何能期之同心协力，以共济此时艰哉!近日清廷屡下变法维新之诏矣，然审其言行，有符合者否?无有也。不察者徒见其小有举动，如遣数十学生而来游学，聘十余武员以为教习，便相庆以为清国之转机在此，变法在此。而殊不知二三十年以来，其遣学生、聘武员者不屡行之乎，其成效顾安在也?而今又有此举者，不过甫受再创之余，徒摭拾以为粉饰，是犹病瘫痪之人震之以电气，稍致其手足之辗动耳， ① 张之洞，刘坤—。^断不能从此复原也。策亚东时局者，慎母正毋)以此而感正惑刁其观世之智，而以清朝尚有转圜之望也。况北京破后，和议告成，满洲一地已非清朝之有矣。虽日本出而抗争，露人曾为一时之迁就，然密约旋废旋立，将有抗不胜抗之时也。不观乎昔年东清铁道之密约①乎，初传之日天下莫不骇异，欲兴抗议者奚只一国?无何，露人旋变其手腕而收旅顺、据大连，而列国则以为固然，无复有异议者矣。今之密约何异于昔之密约?不独此也，将来露之收蒙古、举新疆，天下亦若视为固然矣。甘于弃地日就削亡者，清国之趋势也。所谓以国势而论，无可保全之理者此也。 然则就支那民情而论，有无可分割之理者，此又何说?夫汉人失国二百六十年于兹矣，图恢复之举不止一次，最彰彰在人耳目者莫如洪秀全之事。洪以一介书生，贫无立锥，毫无势位，然一以除虏朝、复汉国提倡汉人，则登高一呼，万谷皆应，云集雾涌，裹粮竞从。一年之内连举数省，破此正武)昌，取金陵①，雄据十余年。后以英人助清，为之供给军器，为之教领士卒，遂为所败。不然则当时清之为清，未可知也。支那人民，自外人观之似甚涣散之群，似无爱国之性，因其临阵则未战先逃，办事则互相推避，以为无可振作也；不知其处于清政府之下则然耳。吾有一言断之曰：若非利禄之所使，势力之所迫，汉人断无有为清朝出死力者。非止此也，特达之士多有以清国兵败而喜者。往年 ① 东清铁道即中东铁路，由海参崴穿过蒙古和黑龙江、吉林，一八九六年六月所订密约允许俄国接造该路。 ② 金陵，南京旧名。^日清之战①，曾亲见有海陬父老闻旅顺已失、奉天不保，雀跃欢呼者。问以其故，则曰：“我汉人遭虏朝涂毒二百余年，无由一雪，今得日本为我大张挞伐，犁其庭扫其穴，老夫死得瞑目矣。”夫支那人爱国之心、忠义之气固别有所在也，此父老之事即然矣，此岂外人之所能窥者哉!满朝以杀戮威汉人，至今此风不少息。各省定制，衙门之外又有所谓营务处者，可以不照刑律而杀人。又有所谓清积案之官，可以任意枉杀。屠戮之惨，波及妇糯正孺刁；洗剿之广，常连数村。汉人含恨已深，敢怒不敢言，郁勃之气积久待伸。今正幸清朝削弱，恶迹昭彰，邻国离心，天下共弃。爱国之士，忠义之民，方当誓心天地，鼓武国人，磨励待时，以图恢复。则汉人者，失国二百余年犹不忘恢复之心，思脱异种之厄，其坚忍之志气、爱国之性质固有异于人者矣②。况今天下交通，文明渐启，光气大开，各国人民唱自(由)之义、讲民权之风以日而盛，而谓支那人独无观感奋发思图独立者乎!既如是矣，而谓其肯甘受列强之分割，再负他族之新轭而不出死力以抗者，恐无是理也。 且支那国土统一已数千年矣，中间虽有离拆分崩之变，然为时不久复合为一。近世五六百年，经元、明、清三代，十八省土地几如金瓯之固者，从五分裂之虞。以其幅员之广，人口之多，只闽粤两省言语与中原有别，其余各地虽乡音稍异，大致相若，而文字俗尚则举国同风。往昔无外人交涉之时，则各省人民犹有① 指中日甲午战争。 ② 以下自“其坚忍”起，据《支那保全分割合论》手稿照片(台北、中国国民党文化传播委员会党史馆藏)增补十八字。^畛域之见；今则此风渐灭，同情关切之感，国人兄弟之亲，以日加深。是支那民族有统一之形，无分割之势。若以一国逞盖世威武，托吊民罚罪①之名，人而废易其朝主，厚抚其人民，并吞而独有之，以重典而统治之，或有可行之理也。虽然，得失其能偿乎，于人道文明为有功乎，未敢言也。若要合列国分割此风俗齐一、性质相同之种族，是无异毁破人之家室，离散人之妻子，不独有伤天和，实大拂乎支那人之性，吾知支那人虽柔弱不武，亦必以死抗之矣。何也?支那人民为清国用命者虽无有也，然自卫其乡族，自保其身家，则必有出万死而不辞者矣。观于义和团民，以惑于莫须有之分割，致激成排外之心而出狂妄之举，已有视死如归以求悻中者矣。然彼者特愚蒙之质，不知铳炮之利用，而只持白刃以交锋。设使肯弃粗呆之器械而易以精锐之洋铳，则联军之功恐未能就效如是之述正速刁也。然义和团尚仅直隶一隅之民也，若其举国一心，则又岂义和团之可比哉!自保身家之谋，则支那人同仇敌忾之气当有不让于杜国②人民也，然四万万之众又非二十万人之可比也。分割之日，非将支那人屠戮过半，则恐列强无安枕之时矣。此势所必至、理有固然也，杜国、飞岛可为殷鉴。所谓以民情而论，无可分割之理非以此哉。 或曰：“诚如高论，以支那之现势而观，保全既无其道，分割又实难行，然则欲筹东亚治安之策以何而可?”日：惟有听之支那人士因其国势顺其民情而自行之，再造一新支那而已。其策维何?则姑且秘之。吾党不尚空谈，以俟异时之见诸实事，子其少安待之。 ①罚同伐，吊民罚罪与吊民伐罪同义。以往有赘斟者。 ②杜兰斯哇(Transvaal)今译德兰士瓦，为布尔人（Boer）所建立的国家，一八九九至一九零二年的布尔战争后被英国所吞并，后成为其自治领“南非联邦”一部分。该地今析置为南非共和国三各省。 据孙文逸仙稿《支那保全分割合论》，载东京《东邦协会会报》第八十二号，一九O一年十二月二十日发行