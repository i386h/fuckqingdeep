三民主义



题名： 三民主义
撰写时间： 一九一九年春
原载： 据《三民主义》手稿，台北、中国国民党文化传播委员会党史馆藏
出处： 黄彦编：《孙文选集》（中册），广州：广东人民出版社，2006.11

全文：  

三民主义① (一九一九年春)② 革命方略之所以不能行者，以当时革命党人不能真知了解?革命之目的也。革命之目的即欲实行三民主义也。何谓三民主义?曰民族主义、日民权主义、日民生主义是也。中国革命何以必须行此三民主义?以在此二十世纪之时代，世界文明进化之潮流已达于民生主义也；而中国则尚在异族专制之下，则民族之革命以驱除异族与民权之革命以推覆专制已为势所不能免者也。然我民族、民权之革命时机，适逢此世界民生革命之潮流，此民生革命又我所不能避也。以其既不能免而又不能避之三大革命，已乘世界之进化潮流催迫而至，我不革命而甘于沦亡，为天然之淘汰则已，如其不然，则曷不为一劳永逸之举，以一度之革命而达此三进化之阶级也。此予之所以主张三民主义之革命也。 ① 此为未刊手稿，与《孙文学说序》同时发现，所用稿纸亦同(蓝色十行纸)，且有两页书于《孙文学说》(卷一“行易知难”)原拟撰写“能知必能行”的稿纸上。其一是将所标题目“第三章能知必能行”改为“第 三民主义”，开篇文字仍以知行关系导人；其二是在写就“三民主义”稿第三十一页末句“资本与民生主义之计画，下章继续论之”后，于另一页涂去所标题目“第四章能知必能行”中的“能知必能行”，而保留“第四章”字样，并续写一大段文字(即“下章”但题目未定，似未完篇)。据此推断，孙中山在撰写《孙文学说》一书过程中，曾一度打算以两章篇幅把三民主义作为“行易知难”总题目的组成部分，后来可能感到欠妥而舍弃。重新调整全书结构并续写“能知必能行”等章。及至该书出版时，其目次列出卷一“行易知难”、卷二“三民主义”、卷三“五权宪法” (见上海、华强印书局一九一九年六月版)，嗣又变更计划未续出。 ② 文稿无写作日期。据其叙及第一次世界大战期间各国的政治变化之中，以“查哥士拉夫离奥而合邦于塞维尔亚”即建立塞尔维亚一克罗地亚一斯洛文尼亚王国为最晚，时在一九一八年十二月一日(一九二九年改名南斯拉夫王国)，则撰稿应于此之后。另据所知，《孙文学说》撰于一九一八年底至翌年五月问，按上注介绍的情况，则其写作当在此期间。所标时间即据此酌定。^ 夫世界古今何为而有革命?乃所以破除人类之不平等也。孔子曰：“汤武革命，顺乎天而应乎人。”革命之时义大矣哉!满洲以一游牧部落之少数人而征服汉族四万万人，压制之至二百六十余年之久，此天下之至不平等之事；而汉族人民欲图种族之生存，不得不行民族主义者也。专制君主本弱肉强食之兽性、野蛮争夺之遗传，以一人而享有天下，视亿兆为其臣仆，生杀予夺，为所欲为，此人类之至不平也；而人民欲图平等自由，不得不行民权主义者也。自工业革命之后，用机器以代人工，生产之力陡增，而欧美工业发达之国有富者日富、贫者日贫，遂生出资本家之专制。孔子曰：“天下不患贫，而患不均。”是今日欧美文明先进之国，其民族、民权两问题皆已解决矣，惟民生问题则日陷于苦境。资主则日虞生产过盛，苦于消[销]场；工人则俯仰不给，罢工要值。贫富悬殊，竞争日剧。是知欲由革命以图国治民福者，不得不行民生主义也。 今请进而论民族主义。 中华民族者，世界最古之民族，世界最大之民族，亦世界最文明而最大同化力之民族也。然此庞然一大民族则有之，而民族主义则向所未有也。何为主义?即民族之正义之精神也。惟其无正义、无精神，故一亡胡元，再亡于满清，而不以为耻，反谓他父，谓他人君，承命惟谨，争事之恐不及。此有民族而无民族主义者之所为也。^夫民族主义之起源甚远，而发达于十九世纪，盛行于二十世纪。日尔曼之脱拿波仑羁绊，希利尼①之离土耳其而独立，以大利之排奥地利以统一，皆民族主义为之也。今回欧洲大战，芬兰离俄而独立，波兰乘机而光复，捷克士拉夫②判正叛刁奥而建国，查哥土拉夫离奥而合邦于塞维尔亚③，亦民族主义之结果也。民族主义之范围，有以血统、宗教为归者，有以历史、习尚为归者，语言文字为归者，复乎远矣。然而最文明高尚之民族主义范围，则以意志为归者也。如瑞士之民族则合日尔曼、以大利、法兰西三国之人民而成者也，此三者各有血统、历史、语言也，而以互相接壤于亚刺山④麓，同习于凌山越谷、履险如夷，爱自由、尚自治，各以同声相应、同气相求，遂组合而建立瑞士之山国，由是而成为一瑞士之民族。此民族之意志为共图直接民权之发达，是以有异乎其本来之日、以、法：民族也。又美利坚之民族乃合欧洲之各种族而熔冶为一炉者也，自放黑奴之后，则收吸数百万非洲之黑种而同化之，成为世界一最进步、最伟大、最富强之民族，为今世民权、共和之元祖。今出而维持世界之和，主张人道之正谊，不惜牺牲无数之性命、金钱，务期其目的之达者，此美利坚民族之发扬光大，亦民族主义之发扬光大也。我国人自汉族推覆满清政权、脱离异族羁厄之后，则以民族主义已达目的矣。更有无知妄作者，于革命成功之初创为汉、满、蒙、回、藏五族共和之说，而官僚从而附和之，且以清朝之一晶武官之五色旗为我中华民国之国旗，以为五色者代表汉、 满、蒙、回、藏也；而革命党人亦多不察，而舍去吾共和第一烈士陆皓东先生所定之中华民国之青天白日国旗，而采用此四分五裂之官僚旗。予争之不已，而参议完[院]乃以青天白日之旗为海军旗。呜呼!此民国成立以来，所以长在四分五裂之中，而海军所以有常常主持正义也。此民国之不幸，皆由不吉之五色旗有以致之也。夫清朝之黄龙帝旗，我已不用，而乃反用其武员之五色旗，此无怪清帝之专制可以推覆，而清朝武人之专制难以灭绝也。天意乎?人事乎? ① 希利尼(Greece，原称Hellas，此据其形容词Hellenic音译)，今译希腊。 ② 捷克士拉夫(Czechoslovakia)，今译捷克斯洛伐克。 ③查哥士拉夫(Yugoslavia，亦作Jugoslavia，此据其形容词Jugoslav音译)，今译南斯拉夫，塞维尔亚(Serbia)，今译塞尔维亚。 ④亚刺山(Alps Mountains)，今译阿尔卑斯山脉。^夫汉族光复，满清倾覆，不过只达到民族主义之一消极目的而已，从此当努力猛进，以达民族主义之积极目的也。积极目的为何?即汉族当牺牲其血统、历史与夫自尊自大之名称，而与满、蒙、回、藏之人民相见以诚，合为一炉而冶之，以成一中华民族之新主义，如美利坚之合黑白数十种之人民而冶成一世界之冠之美利坚民族主义，斯为积极之目的也。五族云乎哉?夫以世界最古、最大、最富于同化力之民族，加以世界之新主义，而为积极之行动以发扬光大中华民族，吾决不久必能驾美迭欧而为世界之冠，此固理有当然、势所必至也。国人其无馁! 今请进而论民权主义。民权者，民众之主权也。世界进化由野蛮而至文明，心性进化由无知而至有知。天生聪明睿智、先知先觉者，本以师导人群，赞佐化育。乃人每多原欲未化，私心难纯，遂多擅用其聪明才智以图一己之私，而罔顾人群之利，役使群众，有如牛马，生杀予夺，威福自雄；[蚩蚩]之民，畏之如神明，承命惟谨，不敢议其非者。由是屡[履]霜坚冰，积为专制。我中国数千来圣贤明哲，授受相传，皆以为天地生人固当如是，遂成君臣主义，立为三纲之一以束缚人心，此中国政治之所以不能进化也。虽其中有“大道之行，天下为公”，又有“天视自民视，天听自民听”、“民为贵，君为轻”、“国以民为本”等言论，然此不过一隙之明，终莫挽狂流之势。乃自近代民智日开，又值哥林巴士①冒险航海，发见西半球之新大陆，由是欧洲之宗教名流、政潮志士多与湖海侠客、无业游民同冒险徙居于新地，以冀各遂生平之抱负也。以此富于冒险精神之人，不得志于本国，梯航万里而至于新天地，以抒其郁勃不平、积久必申之气，而兴其拓殖事业，宜乎其结果为开发一新政治思潮，而后卒成美洲之共和世界。此新世界之共和，则大异乎古昔希腊、罗马之共和与夫欧洲中世纪之共和也，盖往昔之所谓共和者亦不过多数人之专制而已，而美洲之共和乃真民权之共和也。夫美国之开基，本英之殖民地而离母国以独立，其创国之民多习于英人好自由、长自治之风尚，加以采卢梭之《民约》” 与孟氏之《法意》③而成其三权宪法，为致治之本；此为民宪之先河，而开有史以来未有之创局也。有美国共和，而后始有政府为民而设之真理出现于世。林肯氏曰：“为民而有、为民而治、为民而享者，斯乃人民之政府也。”有如此之政府，而民者始真为一国之主也。国家之元首、百官始变而为人民之公仆，服役于民者矣。此为政治之革命也。 ① 哥林巴士(Christopher Columbus)，今译哥伦布。 ② 卢梭(Jean-Jacques Rousseau)，法国人；其著作《民约》即《民约论》(Du Contrat Social)，今译《社会契约论》，另名《政治权利的原理》 (Ou Principes du Droit Politique)。 ③ 盂德斯鸠(Charles-Louis de Secondat Montesquieu)，法国人；其著作《法意》(De l Esprit des Lois)，严复中译本原称《孟德斯鸠法意》，今译《论法的精神》。^ 美国独立之后，旋而有法国之大革命，旋而有欧洲之大革命。此皆人类之智识日开，觉悟渐发，而乃知人者皆同类也；既为同类，则人人皆当得平等自由也。其特出之聪明才智者，不得以怍[诈]以力，以夺他人应有之自由权利而独享之也。其占据人类之优等地位而号为君主、王侯与及一切贵族，夺民以自享，皆为不平等者也，故当推覆之，而平人类之不平。于是十八世纪之末以至此二十世纪之初，百余年来，皆君权与民权争竞之时代。从此民权日发达，君权日削亡。经此次欧战之后，专制之国悉数败亡，大陆之上几无君主立足之地矣。此世界政治进化之潮流，而非人力所能抵抗者，即古人所谓天意也。顺天者昌，逆天者亡，此之谓也。 继美国之成文宪法，青出于蓝而胜于蓝者，则有瑞士之宪法也。美国之宪法虽以民权为宗，然犹是代表之政治，而国民只得选举之权而已。而瑞士之宪法则直接以行民政，国民有选举之权，有复决之权，有创制之权，有罢官之权(其要领原理，当另著专书详之)，此所谓四大民权也。人民而有此四大权也，乃能任用官吏，役使官吏，驾驭官吏，防范官吏，然后始得称为一国之主而无愧色也。 予之定名“中华民国”者，盖欲于革命之际，在破坏时则行军政，在建设时则行训政。所谓训政者，即训练清朝之遗民而成为民国之主人翁，以行此直接民权也。有训政为过渡时期，则人民无程度不足之忧也。乃当日革命党员多注重于民族主义，而鲜留心于民权主义，故破坏成功之后，官僚则曰人民程度不足也，而吾党之士又从而和之曰： “人民程度不足，不可以行直接民权也。”呜呼!是何异谓小孩曰：“孩子不识字，不可人校读书也。”试问今之为人父兄者，有是言乎?而革命志士自负为先知先觉者，即新进国民之父兄，有训导之责任者也，乃有以国民程度太低不能行直接民权为言，而又不欲训练之以行其权，是真可怪之甚也。彼辈既承认此革命后之新国为中华民国矣，而又承认中华民国之主权在于国民全体矣，是即承认四万万之人民将必为此中华民国之主人矣；而今之行政首长，凡百官吏与及政客、议员者，皆即此四万万人民之臣仆也。既为其臣仆，而又敢公然曰：“吾之主人知识幼稚，程度太低，不可直接以行其主权也。”以是故也，予所以有训政时期之主张，而此辈又群起而反对之。予又试问：今之所谓志士、党人、官僚、政客者，将欲何为也?既不甘为诸葛亮、文天祥之掬[鞠]躬尽悴[瘁]以事其主，又不肯为伊尹、周公之训政以辅其君，则其势必至大者为王莽、曹操、袁世凯之僭夺，而小者则图私害民为国之贼也。此非民国所宜有，当归于天然淘汰之列也。 观欧洲百余来之政治进化，人权竞争，其始也，少数聪明才智之人以自由平等为号召，而革独头专制君主之命；及其成功也，则此少数人又从而行专制，其为祸更烈于君主之专制也；而大多数人又起而革此少数人之命，必至政权归于平民而后已。今之武人、官吏乘革命之赐，倖而得有高位，而不尽心民事者，勿以人民可欺，而能久假不归也。世界潮流，天然淘汰，必无倖免者也。民国之主人今日虽幼稚，然民国之名有一日之存在，则顾名思义，自觉者必日多，而自由平等之思想亦必日进，则民权之发达终不可抑遏，此盖进化自然之天道也。顺天则昌，逆天则亡，此之谓也。^ 今请进而论民生主义。 民生主义者，即社会主义也。贫富不齐，豪强侵夺，自古有之，然不若欧美今日之甚也。欧美自政治革命而后，人人有自由平等，各得肆力于工商事业，经济进步，机器发明，而生产之力为之大增。得有土地及资本之优势者悉成暴富，而无土地及资本之人则转因之谋食日艰，由是富者愈富，贫者益贫，则贫富之阶级日分，而民生之问题起矣。此问题在欧美今日愈演愈烈，循此而往，非①至发生社会之大革命不止也。俄国已发其端，德国又见告矣，英、美诸国将恐不免也。惟中国之于社会革命也，则尚未种其因，如能思患预防，先为徙薪曲突之谋，则此一度之革命洵可免除也，此民生主义之所以不得不行也。中国之行民生主义，即所以消弭社会革命于未然也。 夫社会革命之因，从何而来也?曰：从机器发明而来也。欧美自机器发明而后，万般工业皆用机器代之。夫用机器以羁勒自然之力，如汽力、电力以代人工，本可减省人之劳力，应为造福于人间，而何以反生出社会之痛苦?所以然者，则机器之发明而施用于工业也，乃突如其来，而社会之旧组织一时不能为之变更，亦不知为之变更，故无从应付也。为资本家者，只知机器之为利，而不恤社会之被其害也。 今试以织业言之。当昔用人工以织布，每人日织不过一丈，使有资本家，日雇千人为之织，日出千丈之布，其所给工值假设为每人一元，此一元之工值当与织工独立自织之价值相若也；倘所差太甚，则织工必不愿受资主之雇，而必自织其布也。盖以人工作业之时，则工人容易自行独立以营业，而资主不能为之垄断也。惟一旦以机器代人工，则生产至少可加十倍，前以千人日只出布千丈，今则用百人而出布千丈矣。倘使销场如故也，则用手工生产之时，资主当雇千人，日给工值千元，乃能出千丈之布。今用机器生产，则布仍为千丈也，而工则减去九百人，只用百人而已足；此百人之工值若仍其旧也，则资主前费千元者，今费百元已足矣。或更有甚者，则前用手工生产之时，工人能退而自营其业，不专靠资主之雇以谋生活也；惟今失业之九百人若退而自营其业，则彼手工之生产必不及机器生产价值之廉，是工人万不能资主竞争，则惟有仰给资主以为生活，资主所需一百之工，则有千人砭[贬]价以争雇，前之工值一元者，今或半元而已有受雇者矣! ①此处删—衍字“非”。^ 由此观之，用手工生产之时所出千丈之布，工人日所得工值为千元，资主日获之利亦设为千元；今用机器生产所出布千丈，工人所得之值不过百元甚或至五十元，而资主今之获利每日增加九百元至九百五十元矣。如是则工人形立[立形]困苦，其不迁徙流离，则必坐以待毙而已。倘若销场扩大，则资主所佣仍不减千人，工资如故也，而机器之生产则人加十倍，前之每日出布千丈者，今可出布万丈，而资主每日之利则九千元。倘市场更增，资主能雇用万人者，则日能获利九万元，而工人亦不过日获一元而已。一家如是，家家如是；一业如是，业业如是。市场愈大，机器愈精，则资本家之势力愈宏厚，而工人则生产愈多而工值愈微。此机器代手工而生产，泰西学者所谓工业革命者也。 工业革命之后，资本膨胀，而地价亦因而大增。盖机器之生产事业利于集中，故城市首先发达，以易致工人也。其次则煤铁之场，制造事业亦以繁兴，盖便于取材也。其三则交通之地，工厂亦随而林立，以便于运输也。凡有此三要表[素]之地，工业必从而发达，人口则为增加。此等工业繁盛之城市，其地价之增加，有亩至十百万元者。而地主多有承先人之遗业，不耕不织，无思无维，而陡成巨富者。是地主以地增价而成资本家，资本家以工业获利而成大地主。城市之地固尽为此辈所垄断，而附廓之田亦为之所收买，渐而至于郊外之沃野荒原，亦陆续为此辈占有。由是地价则日增，而工值则日贱。盖工人欲退而归农亦无田可耕，则耕亦不能偿其租值，于是更不得不全靠雇工为活矣。工业愈进步，商业愈发达，则资本家与地主之利愈大，而工人则穷苦矣。此欧美工商发达、经济进步后所生出社会贫富阶级之情形，而社会革命之所以不能免也。 中国近代进步虽迟，似有不幸，然若能取鉴于欧美之工业革命、经济发达所生出种种流弊而预为设法以杜绝之，则后来居上，亦未始非一大幸也。顾思患预防之法为何?即防止少数人之垄断土地、资本二者①而已。 中国自废井田而后，土地虽归私有，然因向以手工为生产之具，而资本尚未发达，地价亦尚未增加，故尚少大地主，及今而整顿土地犹易为力。故同盟之主张，创立民国后则继之以平均地权，倘能达此目的，则社会问题已解决过半矣。平均地权者，即井田之遗意也。井田之法既板滞而不可复用，则惟有师其意而已。中国今工商尚未发达，地价尚未增加，则宜乘此时定全国之地价。其定价之法，随业主所报以为定，惟当范围之以两条件：一、所报之价，则以后照价年纳百分之一或百分之二以地税。二、以后公家有用其地，则永远照此价收买，不得增加；至若私相卖买，则以所增之价悉归公有，地主只能得原有地价，而新主则照新地价而纳税。有此二条件，则定地价毫无烦扰、欺瞒之弊。盖此二条件为互相牵制者也。倘使地主有瞒税之心，将现值之地价以多报少，假使在上海市之地有值万元至十万元一亩者，地主以值十万元一亩之地而报价万元，则值百抽一之税为百元；若十万元一亩，则值百抽一其税为千元矣。如此于瞒税方面地主则得矣，惟政府可随时范围之以第二条件备价而收买其地，其原值十万元一亩，今照彼所报纳税之价万元而收买之，则地主食亏九万元矣。又倘地主有投机之心，预测公家他日必需其地，将现在所值百元一亩之地而报其价至十万者，如此则于公家未收买其地之先每年当纳千元之税，如此则利未见而本先亏矣。故于两条件范围之中，地主当必先自讼而后报其价值，则其价值必为时下当然之价矣。此办法较之英国数年所行之法利便多矣。英国自议院通过地价税案之后，政府特设估价衙门以定全国地价，而又设控诉衙门以理控诉；倘地主有不以估价衙门所定之价为公平，可控诉之，由控诉衙门复加裁判以为定。其烦扰为如何耶! ①此处删一衍字“者”。^ 夫照价抽税，较之现行之照亩抽税，其公平与不公平，真有天壤之别矣。照亩抽税，只分上、中、下三等而已。设有郊外田一亩，其价〈一〉元，而抽其下税若干；又有市内地一亩，其价一万，而抽其上税若干。上税与下税之所差不能过十倍也，而其价值之差即一与万之比也，使农民之负担赋税比之市民重一千倍矣。是照价抽税者，质而言之，即减轻农田之税耳。且先定地价，而待经济之发达，则公共之事易容[容易]举办，而能收大利矣。今以一事证之：如中国交通运输之事业发达，则凡于铁路集中之地、水陆交会之区，大市镇必从而生焉。以中国之大，此种新市镇当必得百数十处也。如国家为之经营，照现价以收买其地，辟以广大之衢，设备公用之具，如自来水、煤气、电灯、电话等事，则数元一亩收来之地，一转瞬间其值必加至千倍或至万倍矣。此等所谓不劳而获之利，倘公家不收之以为公用，则必人于私人之手；一人于私人之手，则必生出社会之不平均，而害随之矣。经济家之言生财之元素有三，土地、人工、资本是也。中国今日地大人众，倘知采民生主义之画计[计画]以谋工业之发展，则资本易致也。资本与民生主义之计画，下章继续论之。① 中国土地之问题，自废井田而后以至于今，无甚大变者也。虽农民之苦较井田时或有加重，然人人得为小地主，则农民之勤俭者均有为小地主之希望，而民生之路未尽绝也。惟欧风东渐，我之实业革命、工商发达亦势所必至，则以后亦成为有者益有，而无者益无。此时而欲由小农而成小地主，欲由小工而成小资本家，为万不可能之事矣，如此则民生之路绝矣。欧美各政治先进之国，而经济革命之风潮则澎排[湃]鼓荡而来者，此也。所幸者，我中国今日尚未经实业革命、资本发达之阶级，未雨绸缪，时哉勿失。土地问题之解决方法，其简便易行既而[如]上章所述矣。 ①按当时孙中山写作计划，以下文字为另一章。^ 今专就资本之问题，以求解决之方。欧美资本之问题激争数十年，而未能得良法以解决者，初以资本之发达为世人所不及料，故由不知不觉而尽人于少数人之手。是犹政治发达之初，而政权归于小[少]数人之手同一理也。而其平之之法，则必待多数人之觉悟，而决心为大牺牲，不惜杀人流血，始能达自由平等之目的也。今欧美之苦工、农民已全数觉悟矣，而犹未能解决经济问题者，何也?以此问题之解决，其烦难当有百十倍于政治问题也。为此故也，则我当禀[懔]欧美前车既覆之鉴，为我之曲突徙薪，不可学俄人之蕉[焦]头烂额也。夫惟我之资本尚未发生也，则我防患于未然自易，此中国之后来居上，将必为世界第一富强安乐之邦之大希望也。道在今日之仁人志士、先知先觉知之行之而已。 今请进而论资本。 经济家之言曰：资本者，劳力之所获，以给其需要之余，而用之以为生利之需者，则为资本也。如农之余粟，工之余布，用以交易其需要之外，而复用之以广其田园，增其器械，此农之田园、工之器械则谓之资本也。以此田园、器械能多生其粟、多出其布也。倘此农、工以其所余，而易肥马、轻裘以自娱，此农、工之肥马、轻裘则不得谓之为资本也。是故如家中之饭，设备以自给者，不得为资本；而饭店之饭，设备以应沽，即为资矣。由此例推，筐中之衣服、富室之汽车皆不得为资本，而缝店之衣服、车店之汽车即皆为资本也。夫资本者，生产三大元素之一。其始也，凡勤俭之小工，以其余财而再图生利者，皆能为资 家；及机器之兴也，则以一人而用机器可作百十人之工，则不独小工永绝为资本家之希望，而小资本家亦难以自立而见并于大资本家，而大资家又见并更大之资本家，由是大鱼食细鱼，遂生出欧美等国资主与工人之两阶级，贫富之悬殊乃以日而甚矣。 欧美资本发达后，其为患于社会如此其大者，以欧美土地问题未能于资本未发达之前而先为之解决，故地主与资本家二者合而为一，如虎加翼，其横暴遂不可制止矣。今各国政治家之解决社会问题者，亦必先从土地问题着手，雷佐治①之于英国施行土地照价抽税之法是也。然英国资本发达已百有余年矣，而全数早已悉落于私人之手；故当民国建元之前后已施行土地照价抽税之法，而七八年来社会竞争之问题依然激烈也，同盟罢工之风潮依然不止也。惟当此次欧战发生之后，英国曾为社会突飞之进步，铁路、海运俱收归国有，而一切制造工厂亦收归官办，以供给军用品也。惟今后战后经营，英国其能力排资本家之优势，以顺世界之潮流，而进英国为一集产之国家乎?抑仍受资本家之握制，而退归私人之所有也?此今后之一大问题也。 据《三民主义》手稿，台北、中国国民党文化传播委员会党史馆藏 ① “雷佐治”之前似漏字，今译亨利·乔治。